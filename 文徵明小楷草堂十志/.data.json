[{"name":"文徵明小楷草堂十志","text":"纵22.3厘米、横111厘米\n文徵明（1470—1559）[明]初名壁，一作璧，更字徵仲，号衡山、衡山居士、停云生，长洲（今苏州）人。少拙于书，后刻意临学，小字行体温润，笔法精绝，大字仿黄庭坚者尤佳。 \n","category":"小楷","verified":true,"user":1,"timestamp":1429951608136},{"name":"文徵明小楷草堂十志","dynasty":"明代","category":"小楷","type":"","user":1,"timestamp":1429791629852,"text":"这件草堂十志，字迹清秀、婀娜多姿，亦是其传世之作中的一件精品。此件册页纵二十三点二厘米，横二十八点四厘米，钤有乾隆、嘉庆、宣统内府鉴藏印，现藏于故宫博物院。\n《草堂十志》释文\n嵩山草堂者，盖因自然之谿阜，以当墉洫；资人力之缔架，复加茅茨。将以避燥湿，成栋宇之用；昭简易，叶乾坤，可容膝休闲。谷神全道，此其所以贵也。及靡者居之，则妄为剪饰，失天理矣。歌曰：山为宅草为堂，芝室兮药房。罗蘼芜拍薜荔，荃壁兮兰砌。蘼芜薜荔成草堂，中有人兮信宜常。读金书饮玉液，童颜幽操长不易。\n枕烟庭者，盖特峰秀起，意若枕烟。秘庭凝霛（灵），窈如仙会，即扬雄所谓爰清爰静游神之庭是也。可以超绝世纷，永洁精神。及机士登焉，则寥閴惚怳，悲怀情累矣。歌曰：临泱漭背青荧，吐云烟兮合窈冥。怳歘翕兮沓幽霭，意缥缈兮群仙会。窈冥仙会枕烟庭，竦魂形兮凝视听。闻夫至诚必感兮祈此巅，舒颢气，养丹田，终仿佛兮覿群仙。\n羃翠庭者，盖崖巘积阴，林萝沓翠，其上绵冪，其下深湛。可以王神，可以冥道矣。及喧者游之，则酣谑永日，汩其清而薄其厚矣。歌曰：青崖阴丹涧曲，重幽叠邃隐沦躅。草树绵幂翠蒙茏，当其无亭在中，当其有幂翠庭，神可谷道可冥。幽有人弹素琴，白玉徽兮高山流水之清音，听之愔愔澹忘心。\n樾馆者，盖即林取材，基巅拓架，以加茅茨，居不期逸，为不至劳，清谈娱宾，斯为尚矣。及荡者鄙其隘阒，苟事宏麗，乖其实矣。歌曰：紫岩隈清谿侧，云松烟茑兮千古色。芳藿蘼荫蒙茏，幽人架馆在其中。卧风霄坐霞旦，藿蘼蒙茏依樾馆。粤有客兮时戾止，樵苏不爨清谈而已，永岁终朝常若此。\n洞元室者，盖因岩即室，即理谈元室反成自然，元斯洞矣。及邪者居之，则假容窃次，妄作虚诞，竟生异言。歌曰：岚气肃兮峦翠沓，阴室虚灵户若帀。谈空空兮核玄玄，披蕙帐促萝筵。洞元室，秘而幽，贞且吉，道于斯兮可冥，绎妙思洞兮草元经，结幽兮在黄庭。\n倒景台者，盖太室南麓，天门右崖，杰峰如台，气凌倒景。登路有三，皆可少憩，或曰三休台，可以会驭风之客，皈绝尘之子，超越真神，荡涤尘襍（杂），此其所以绝胜也。及世人登焉，则魂散神越，目极心伤矣。歌曰：天门豁仙台耸，杰屹崒兮云倾涌。穷三休旷一覩（睹），忽若登昆仑兮期汗漫山。耸天关倒景台，舒颢气轶嚻（嚣）埃。皎皎之子兮自独立，云可朋霞可吸，曾何荣辱之可及。\n期仙磴者，盖危磴穹窿，迥接云路，霛（灵）仙仿佛，想若可期,及传者毁所不见则黜之，盖疑冰之谈信矣。歌曰：霏微阴壑上气腾，迤逦悬磴兮上凌空。青赮（霞）杪（？）紫烟垂，鸾歌凤舞兮吹参差。期仙磴，鸿鴈（雁）迎瑶华赠，山中人兮好神仙，想像闻此欲升烟，铸丹炼液伫还年。\n涤烦矶者，盖穷谷峻崖盘石，飞流喷激清漱成渠。藻性涤烦，迥有幽致。可为智者说，难与俗人言。歌曰：灵矶盘礴兮喷磢错，漱泠风兮镇冥壑。研苔滋，泉沫洁，一憩一饮尘鞅灭。磷涟清淬涤烦矶，灵仙境仁智归，中有琴徽似玉，峨峨汤汤弹此曲，寄声知音同所欲。\n金碧潭者，盖水洁石鲜，光涵金碧，岩葩林茑，有助芳阴。鉴洞虚徹，道斯胜矣。而世士缠乎利害者，则未暇存之。歌曰：水碧色石金光，滟熠熠兮濙湟湟。众葩映烟茑临，红的的兮翠阴阴。红翠相鲜金碧潭，霜月动烟景涵，幽有人兮好冥绝，炳其焕凝其洁，悠悠终古长不灭。\n云锦淙者，盖激溜攒冲，倾石丛倚，鸣湍叠浪，喷若风雷，晷辉分丽，焕若云锦，可莹澈灵瞩，幽玩忘归。及匪士观之，则反曰寒泉伤玉趾矣。歌曰：水攒冲石丛耸，焕云锦兮喷汹涌。苔驳荦草夤缘，芳幂幂兮濑溅溅。水石攒丛云锦淙，波连珠文沓峰，有洁冥者媚此幽，漱灵液乐天休，实获我心夫何求。","author":"明代文徵明","description":"文徵明小楷草堂十志"}]